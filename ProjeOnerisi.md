                                               True Answer (Doğru Cevap) Bilgi Yarışması Oyunu 

Yapılan araştırmalar, her geçen yıl antrenmansız kalan beynimizin bilgi işlem hızının biraz daha yavaşladığını ve daha fazla unuttuğumuzu, birde eğer akıl ve zeka oyunları oynamaz isek beynimizin olumsuz yönde performans kaybederek değiştiğini gösteriyor. Kelime oyunları oynamak gibi aktiviteler beyne egzersiz yaptırdığı için odaklanmayı ve hatırlamayı arttırıyor. Beyni yaşlanmaya, Demans ve Alzheimer gibi beyni tüketen hastalıklara karşı korumaktadır.Bu sebepler dışında kişilerin boş zamanlarında kelime hazinelerini geliştirerek, genel kültür seviyelerine katkıda bulunmak, daha önce edindiği bilgileri taze tutmasını, her yaştan insana hitap etmesi ve hızlı düşünmeyi sağlamak amacıyla bu projeyi geliştirme ihtiyacı duyduk.

Bilgi yarışması , kelime oyunu, bulmaca vb. oyunlara baktığımızda aslında hepsinin amacının aynı olduğu görmekteyiz.Bu tür projeler de  genel olarak çevirimiçi veya çevirimdışı oynama imkanı olduğunu görüyoruz.Çevirimiçi oyunlar genelde karşılıklı iki kişinin oynadığı oyunlar olurken çevirimdışı oyunlarda ise bu tek kişilik oyunlar oluyor.Oyunlarda ki amaç kullanıcın bildiği her soru üzerinden bir skor elde etmesi ve bu skor üzerinden kullancıların karşılıklı bir yarış halinde olması gibi kurallar içeriyor.En büyük sorun ise bu tür oyunlarda soruların birbiri ile benzerliği ve bir anda zorlaşan soru kalıplarıdır.Bu yüzden kullanıcı kayıplarının yaşandığını ve oyunun süreklilğini kaybettiğini gözlemliyoruz. 

Bu projeye benzer bilgi yarışması oyunlarına baktığımızda ilk etapda karşımıza çıkan karmaşık arayüz tasarımlarıdır.Bu projede ise amaca yönelik , oynayışı  daha verimli ve daha kullanışlı hale getirecek bir arayüz tasarımı gerçekleştirmeyi hedefliyoruz. Ayrıca yine bu tarz oyunlarda kullanılan, oyunu daha akıcı ve zevkli hale getiren  ve rekabeti arttıran joker özelliğini geliştirerek diğer oyunlardan farklı olarak "soruyu doğru olarak geçme" ve "süreyi durdurma" gibi jokerler geliştirmeyi hedefliyoruz. Reklamlar konusuna geldiğimizde ise sürekli karşımıza çıkan , oyunun akşını bölen ve kullanıcıları rahatsız eden reklamları daha az seviyeye indirerek daha kullanışlı bir oyun ortamı sağlamayı amaçlıyoruz. Oyun içi alım satımların olduğu oyunlarda  satılan, oyunu kolaylaştıran özellikleri çok yüksek fiyatlardan satıldığını görmekteyiz biz ise bu fiyatları daha makul fiyatlarda tutarak herkesin yararlanabileceği bir oyun içi mağaza hazırlmayı hedefliyoruz.
 
